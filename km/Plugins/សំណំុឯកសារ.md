កម្មវិធីរុករកឯកសារ(File Explorer) អនុញ្ញាតឱ្យអ្នកគ្រប់គ្រងឯកសារ និងថតឯកសារ(Folders) នៅខាងក្នុង​ Vault របស់អ្នក។ អ្នកអាចរកមើលកំណត់ត្រា និង [[ឯកសារដែលទទួលយកបាន]] នៅក្នុង​ Vault របស់អ្នក ហើយអនុវត្តប្រតិបត្តិការឯកសារទូទៅជាច្រើនដូចជា៖

- បង្កើត, លុបចេញ, និង ប្តូរឈ្មោះឯកសារ និងថតឯកសារ(Folder)។
- ផ្លាស់ទីឯកសារ និងថតឯកសារ(Folder) ដោយអូស និងទម្លាក់។
- ប្រើម៉ឺនុយបរិបទ(Context menu) ដើម្បីចូលដំណើរការប្រតិបត្តិការដែលមានទាំងអស់។

> [!tip]
> អ្នកអាចអូសឯកសារពី File explorer ចូលទៅក្នុងកំណត់ត្រារបស់អ្នក ដើម្បីបង្កើតតំណភ្ជាប់ទៅវា ឬអូសឯកសារទៅក្នុងថតឯកសារក្នុង File explorer ដើម្បីចម្លងវា។

## បង្កើតកំណត់ត្រាថ្មី។

ដើម្បីបង្កើតកំណត់ត្រាថ្មីនៅក្នុងទីតាំងតាមលំនាំដើមសម្រាប់កំណត់ត្រាថ្មី៖

1. ចុចយក **New note** (រូបសញ្ញាឯកសារ) នៅផ្នែកខាងលើនៃ​ File Explorer។
2. វាយ​ឈ្មោះ​របស់​កំណត់​ត្រា ហើយ​បន្ទាប់​មក​ចុច Enter ។

> [!tip]
> អ្នកអាចផ្លាស់ប្តូរទីតាំងតាមលំនាំដើមសម្រាប់កំណត់ត្រាថ្មីនៅក្រោម **Settings → Files and links → Default location for new notes**.

ដើម្បីបង្កើតកំណត់ត្រាថ្មីនៅក្នុងថតឯកសារជាក់លាក់ណាមួយ៖

1. ចុច Mouse ស្ដាំលើថតឯកសារហើយបន្ទាប់មកចុច **New note**.
2. វាយ​ឈ្មោះ​របស់កំណត់​ត្រា​​​​ ហើយ​បន្ទាប់​មក​ចុច Enter.

ដើម្បីស្វែងយល់អំពីវិធីផ្សេងទៀតដើម្បីបង្កើតកំណត់ត្រា សូមឆែកមើល [[បង្កើតកំណត់ត្រា]] ។

## បង្កើតថតឯកសារថ្មីមួយ

ដើម្បីបង្កើតថតឯកសារថ្មី ពីកន្លែងដើមនៃ Vault របស់អ្នក៖

1. ចុចយក​ **New folder** (រូបសញ្ញាថតឯកសារ) នៅផ្នែកខាងលើនៃ​ File Explorer។
2. វាយ​ឈ្មោះ​របស់ថតឯកសារនោះ ហើយ​បន្ទាប់​មក​ចុច Enter ។

ដើម្បីបង្កើតថតឯកសាររង(Subfolder)៖

1. ចុច Mouse ស្ដាំលើថតឯកសារដែលអ្នកចង់បង្កើតថតឯកសាររងនៅក្នុង ហើយបន្ទាប់មកចុចយក **New folder**។
2. វាយ​ឈ្មោះ​របស់ថតឯកសារនោះ ហើយ​បន្ទាប់​មក​ចុច Enter ។

## លុបឯកសារ ឬថតឯកសារ

1. ចុច Mouse ស្ដាំលើថតឯកសារដែលអ្នកចង់លុប ហើយបន្ទាប់មកចុចយក **Delete**.
2. ប្រសិនបើកម្មវិធី​ឱ្យ​បញ្ជាក់​ថា​អ្នក​ចង់​លុប​ឯកសារ​នោះ សូម​ចុច **Delete**.

សម្រាប់ព័ត៌មានបន្ថែម សូមមើល [[លុបឯកសារ]] ។

## ប្តូរឈ្មោះឯកសារ ឬថតឯកសារ

1. ចុច Mouse ស្ដាំលើឯកសារដែលអ្នកចង់ប្តូរឈ្មោះ ហើយបន្ទាប់មកចុចយក **Rename**.
2. វាយ​ឈ្មោះ​ថ្មី ហើយ​បន្ទាប់​មក​ចុច Enter។

នៅពេលអ្នកប្តូរឈ្មោះឯកសារណាមួយ Obsidian ធ្វើបច្ចុប្បន្នភាពដោយស្វ័យប្រវត្តិនូវតំណភ្ជាប់ទាំងអស់ទៅកាន់ឯកសារនោះ។ សម្រាប់ព័ត៌មានបន្ថែម សូមមើល [[កែឈ្មោះកំណត់ត្រា]] ។

ដើម្បីផ្លាស់ទីឯកសារ ឬថតឯកសារ អ្នកអាចការប្រើអូស និងទម្លាក់ ឬម៉ឺនុយបរិបទ(Context Menu)។

**ការអូសនិងទម្លាក់៖**

- អូសឯកសារ ឬថតឯកសារទៅថតឯកសារដែលអ្នកចង់ផ្លាស់ទីវាទៅ។
- ជាមួយនឹង `Alt-Click` (សម្រាប់ Windows/Linux) ឬ `Opt-Click` (សម្រាប់ macOS) អ្នកអាចជ្រើសរើសឯកសារនីមួយៗច្រើន ហើយអូសពួកវាទៅថតឯកសារផ្សេងទៀត។​ ប្រសិនបើពួកវាទាំងអស់ជាប់គ្នាជាជួរ អ្នក​អាច​ប្រើ `Shift-Click` សម្រាប់អូស។

**ម៉ឺនុយបរិបទ(Context Menu)៖**

1. ចុច​ Mouse ស្ដាំលើឯកសារ ហើយបន្ទាប់មកជ្រើសរើស **Move file to...**.
2. ស្វែងរកឈ្មោះថតឯកសារដែលអ្នកចង់ផ្លាស់ទីឯកសារទៅ ហើយបន្ទាប់មកជ្រើសរើសវាពីបញ្ជី។

