Canvas គឺជាឧបករណ៍សម្រាប់ការកត់កំណត់ត្រាដែលភ្ជាប់ជាមួយរូបភាពឬគំនូរ។ ដាក់កំណត់ត្រា និងអ្វីដែលមានផ្សេងទៀតនៅលើ Canvas ដោយគ្មានកំណត់ ហើយភ្ជាប់ពួកវាជាមួយនឹងបន្ទាត់។

ការកត់កំណត់ត្រាដែលភ្ជាប់ជាមួយរូបភាពឬគំនូរ អនុញ្ញាត​ឱ្យ​អ្នក​ប្រើ​ទិដ្ឋភាព​ដែលអាចមើល​ឃើញ​ដូច​ជា​ទំហំ​និង​ទីតាំង​ ​ដើម្បី​អោយកំណត់​ត្រា​របស់​អ្នកកាន់តែងាយស្រួលយល់។ ភ្ជាប់កំណត់ត្រាជាមួយនឹងបន្ទាត់ និងក្រុមកំណត់ត្រាដែលទាក់ទងគ្នាជាក្រុម​ ជាមួយគ្នា ដើម្បីអោយយល់កាន់តែច្បាស់អំពីទំនាក់ទំនងរវាងពួកវា។

## បង្កើត Canvas ថ្មី

ដើម្បីចាប់ផ្តើមប្រើ Canvas ដំបូងអ្នកត្រូវបង្កើតឯកសារ(File) ដើម្បីផ្ទុក Canvas របស់អ្នកសិន។ អ្នកអាចបង្កើត Canvas ថ្មីតាមរបៀបខាងក្រោម។

ដោយប្រើ​ **Ribbon:**

- នៅក្នុង Ribbon នៅខាងឆ្វេង ចុចយក **Create new canvas**​(​រូបសញ្ញាចតុកោណកែងបួន) ដើម្បីបង្កើត Canvas ក្នុងថតឯកសារ(Folder)​ ជាមួយគ្នាទៅនឹងឯកសារ(File) ដែលកំពុងដំណើរការ។

ដោយប្រើ​​ **Command palette:**

1. បើក [[Command palette]].
2. ចុចយក **Canvas: Create new canvas** ដើម្បីបង្កើត Canvas ក្នុងថតឯកសារ(Folder)​ដូចគ្នាទៅនឹងឯកសារ(File) ដែលកំពុងដំណើរការ។

ដោយប្រើ​​ **File explorer:**

- នៅក្នុង [[សំណំុឯកសារ]], ចុច Mouse ស្ដាំលើថតឯកសារ(Folder) ដែលអ្នកចង់បង្កើត Canvas។
- ចុចយក **New canvas**.

> [!note]  The .canvas file extension
> Obsidian រក្សាទុកការកំណត់រចនាសម្ព័ន្ធ(Configuration)សម្រាប់ Canvas នីមួយៗក្នុងទម្រង់ជា JSON ផ្ទាល់ខ្លួន (custom JSON) នៅក្នុងឯកសារ(File) ដែលមាន file extension ជា `.canvas` ។

## បន្ថែមកាត(Cards)

អ្នកអាចអូសឯកសារ(File) ចូលទៅក្នុង Canvas របស់អ្នកពី Obsidian ឬពីកម្មវិធីផ្សេងទៀត។ ឧទាហរណ៍ ឯកសារ Markdown រូបភាព អូឌីយ៉ូ(Audio) PDF ឬសូម្បីតែប្រភេទឯកសារដែលមិនស្គាល់ប្រភេទ File។

### បន្ថែមកាតអត្ថបទ(Text cards)

អ្នកអាចបន្ថែមកាតដែលមានតែអត្ថបទ ដែលមិនយោងទៅឯកសារអ្វីមួយ។ អ្នកអាចប្រើ Markdown, links, និង code blocks ដូចនៅក្នុងកំណត់ត្រា។

ដើម្បីបន្ថែមអត្ថបទថ្មីទៅ​ Canvas របស់អ្នក៖
- ចុចយក ឬអូសសញ្ញាឯកសារទទេ​ នៅខាងក្រោម​ Canvas។

អ្នកក៏អាចបន្ថែមកាតអត្ថបទដោយចុចពីរដងលើ​ Canvas។

ដើម្បីបំប្លែងកាតអត្ថបទទៅជាឯកសារ(File)៖

1. ចុច Mouse ស្ដាំលើកាតអត្ថបទ បន្ទាប់មកចុច **Convert to file...**.
2. បញ្ចូលឈ្មោះកំណត់ត្រា ហើយចុចយក **Save**.

> [!ចំណាំ]
> កាតដែលមានតែអក្សរ(text-only card) មិនត្រូវបានបង្ហាញនៅក្នុង [[Backlinks]]​ ទេ។ ដើម្បីអោយបានឃើញ​​ អ្នកត្រូវបម្លែងវាទៅជាឯកសារ(File)​។

### បន្ថែមកាតពីំកំណត់ត្រា

ដើម្បីបន្ថែមកំណត់ត្រពី Vault របស់អ្នកទៅ Canvas របស់អ្នក៖

1. ចុចយក ឬអូសរូបសញ្ញាឯកសារនៅខាងក្រោម Canvas។
2. ជ្រើសរើសកំណត់ត្រាដែលអ្នកចង់បន្ថែម។

អ្នកក៏អាចបន្ថែមកំណត់ត្រាពីម៉ឺនុយបរិបទ(Context Menu) របស់Canvas ផងដែរ៖

1. ចុច Mouse ស្ដាំលើ Canvas ហើយបន្ទាប់មកជ្រើសយក **Add note from vault**។
2. ជ្រើសរើសកំណត់ត្រាដែលអ្នកចង់បន្ថែម។

ឬអ្នកអាចបន្ថែមពួកវាទៅ​ Canvas ដោយអូសឯកសារ(file) ពី [[សំណំុឯកសារ]]។

### បន្ថែមកាត ពី media

ដើម្បីបន្ថែមប្រភេទឯកសារមេឌៀ(Media) ពី Vault របស់អ្នកទៅ Canvas របស់អ្នក៖
  
ជ្រើសរើស ឬអូសរូបសញ្ញាងកសារនៅខាងក្រោម Canvas ។
1. ជ្រើសរើស ឬអូសរូបសញ្ញាងកសារនៅខាងក្រោម Canvas ។
2. ជ្រើសរើសប្រភេទឯកសារមេឌៀដែល(Media) អ្នកចង់បន្ថែម។

អ្នកក៏អាចបន្ថែមប្រភេទឯកសារមេឌៀពីម៉ឺនុយបរិបទ(Context Menu) នៃ​ Canvas៖

1. អ្នកក៏អាចបន្ថែមប្រភេទឯកសារមេឌៀពីម៉ឺនុយបរិបទ(Context Menu) នៃ​ Canvas៖
2. ជ្រើសរើសប្រភេទឯកសារមេឌៀដែលអ្នកចង់បន្ថែម។

ឬក៏អ្នកអាចបន្ថែមពួកវាទៅ​ Canvas ដោយអូសឯកសារពី [[សំណំុឯកសារ]].

###  បន្ថែមកាត ពីគេហទំព័រ

ដើម្បីបង្កប់(Embed) គេហទំព័រនៅក្នុង Canvas របស់អ្នក៖

1. ចុច Mouse ស្ដាំលើផ្ទាំងក្រណាត់ ហើយបន្ទាប់មកជ្រើសយក **Add web page**.
2. បញ្ចូល URL ទៅគេហទំព័រ ហើយរើសយក **Save**.

អ្នកក៏អាចជ្រើសរើស URL នៅក្នុង Browser របស់អ្នក ហើយបន្ទាប់មកអូសវាទៅក្នុង Canvas ដើម្បីបង្កប់(Embed) វានៅក្នុងកាត។

ដើម្បីបើកគេហទំព័រនៅក្នុង Browser របស់អ្នកសូមចុច `Ctrl` (or `Cmd` សម្រាប់ macOS) ហើយជ្រើសរើសស្លាកសញ្ញាកាត(Card Label) ។ ឬចុច Mouse ស្ដាំលើកាតហើយរើសយក **Open in browser**.

### បន្ថែមកាតពីថតឯកសារ (Folder)

អូសថតឯកសារពី File Explorer ដើម្បីបន្ថែមឯកសារទាំងអស់នៅក្នុង Folder នោះទៅ Canvas។

### កែសម្រួលកាត

ចុចពីរដងលើកាតអត្ថបទ ឬកាតចំណាំ ដើម្បីចាប់ផ្តើមកែសម្រួលវា។ ចុចនៅខាងក្រៅកាតដើម្បីបញ្ឈប់ការកែសម្រួលវា។ អ្នកក៏អាចចុច 'Escape' ដើម្បីបញ្ឈប់ការកែសម្រួលកាត។

អ្នកក៏អាចកែសម្រួលកាតដោយចុច Mouse ខាងស្តាំលើវា ហើយជ្រើសរើស **Edit**.

### លុបកាត 

លុបកាតដែលបានជ្រើសរើសចេញដោយចុច Mouse ស្ដាំលើកាតណាមួយ ហើយរើសយក **Delete**។ ឬចុច​​ `Backspace` (ឬ `Delete` សម្រាប់ macOS) ។

អ្នកក៏អាចជ្រើសរើស **Remove** (រូបសញ្ញាធុងសំរាម) នៅក្នុងកន្លែងគ្រប់គ្រងការជ្រើសរើស(Selection Controls) ខាងលើការជ្រើសរើស(Selection) របស់អ្នក។

### ប្តូរកាត 

អ្នកអាចប្តូរកំណត់ត្រា ឬកាតមេឌៀ(Media) សម្រាប់កាតផ្សេងទៀតដែលមានប្រភេទដូចគ្នា។

ដើម្បីប្តូរកាតកំណត់ត្រា៖

1. ចុច Mouse ស្ដាំលើកាតដែលអ្នកចង់ជំនួស។
2. ចុចយក **Swap file**។
3. ជ្រើសរើសចំណាំដែលអ្នកចង់ជំនួស។

## ការជ្រើសរើសកាត

ជ្រើសរើសកាតនៅក្នុង​ Canvas ដោយចុចលើពួកវា។ អ្នកអាចជ្រើសរើសកាតច្រើនដោយអូស​ Selection ជុំវិញពួកគេ។

អ្នកក៏អាចបន្ថែម និងដកកាតចេញពីជម្រើសដែលមានស្រាប់ដោយចុច 'Shift' ហើយជ្រើសរើសពួកវា។

ចុច `Ctrl+a` (ឬ `Cmd+a` នៅលើ macOS) ដើម្បីជ្រើសរើសកាតទាំងអស់នៅក្នុង​​ Canvas។

ដើម្បី​អូសមាតិកា​នៃ​កាត​មួយ អ្នក​ត្រូវ​ជ្រើសរើស​វា​ជាមុន​សិន។

### រៀបចំកាត

អូសកាតដែលបានជ្រើសរើសដើម្បីផ្លាស់ទីវា។

ចុច `Alt` (ឬ `Option` នៅលើ macOS) ហើយអូសដើម្បីការជ្រើសរើស។

អ្នកអាចចុច `Shift` ខណៈពេលដែលអូសដើម្បីផ្លាស់ទីក្នុងទិសដៅតែមួយប៉ុណ្ណោះ។

ចុច `Space` ខណៈពេលផ្លាស់ទីជម្រើសដើម្បីបិទ ការចាប់យក(Snapping)។

ការជ្រើសរើសកាតផ្លាស់ទីវាអោយទៅខាងមុខ។

### ប្តូរទំហំកាត

អូសគែមរបស់កាតណាមួយដើម្បីប្តូរទំហំវា។

អ្នកអាចចុច `Space` ខណៈពេលដែលប្តូរទំហំដើម្បីបិទការចាប់យក(Snapping)។

ដើម្បីរក្សាសមាមាត្ររូបភាពខណៈពេលប្តូរទំហំ សូមចុច `Shift` ខណៈពេលប្តូរទំហំ។

## ភ្ជាប់កាត

គូរបន្ទាត់រវាងកាតដើម្បីបង្កើតទំនាក់ទំនងរវាងពួកគេ។ ប្រើពណ៌ និងស្លាកដើម្បីពិពណ៌នាអំពីរបៀបដែលវាទាក់ទងគ្នាទៅវិញទៅមក។

### ភ្ជាប់កាតពីរជាមួយគ្នា

ដើម្បីភ្ជាប់កាតពីរជាមួយខ្សែបន្ទាត់ដឹកនាំ៖
  
1. ដាក់​ Cursor លើគែមម្ខាងនៃកាត រហូតដល់អ្នកឃើញរង្វង់ពេញ។
2. អូសរង្វង់ទៅគែមនៃកាតផ្សេងដើម្បីភ្ជាប់ពួកវា។

> [!ចំណាំ]
> ប្រសិនបើអ្នកអូសខ្សែបន្ទាត់ដោយមិនភ្ជាប់វាទៅកាតផ្សេងទៀត អ្នកអាចបន្ថែមកាតដែលអ្នកចង់ភ្ជាប់វាទៅ។

### កាត់ផ្តាច់កាតពីរ

ដើម្បីលុបការតភ្ជាប់រវាងកាតពីរ៖

1. ដាក់​ Cursor លើខ្សែបន្ទាត់តភ្ជាប់(connection line) រហូតដល់រង្វង់តូចពីរលេចឡើងនៅលើខ្សែបន្ទាត់។
2. អូសរង្វង់មួយពីកាតដោយមិនភ្ជាប់វាទៅមួយកាតទៀត។

អ្នកក៏អាចផ្តាច់កាតពីរដោយចុច Mouse ស្ដាំលើខ្សែបន្ទាត់បន្ទាត់រវាងពួកវា ហើយបន្ទាប់មករើសយក **Remove**។ ឬដោយជ្រើសរើសខ្សែបន្ទាត់មួយ ហើយចុច `Backspace` (ឬ `Delete` នៅលើ macOS) ។

### ភ្ជាប់កាតមួយទៅកាតផ្សេង

ដើម្បីផ្លាស់ទីចុងម្ខាងនៃខ្សែបន្ទាត់តភ្ជាប់(Connection Line)៖

1. ដាក់ Cursor លើបន្ទាត់តភ្ជាប់រហូតដល់រង្វង់តូចពីរលេចឡើងនៅលើខ្សែបន្ទាត់។
2. អូសរង្វង់នៅខាងចុងកន្លែងដែលអ្នកចង់ភ្ជាប់ឡើងវិញទៅកាតផ្សេងទៀត។

### រុករកការតភ្ជាប់(Navigate a connection)

ប្រសិនបើកាតពីរដែលភ្ជាប់គ្នានៅឆ្ងាយពីគ្នា អ្នកអាចរុករកទៅកាន់ប្រភព ឬគោលដៅនៃការតភ្ជាប់ដោយចុច​ Mouse ស្ដាំលើខ្សែបន្ទាត់ ហើយបន្ទាប់មករើសយក **Go to target** ឬ **Go to source**។

### ដាក់ស្លាកសម្គាល់ទៅអោយការតភ្ជាប់

អ្នក​អាច​បន្ថែម​ស្លាក​សម្គាល់មួយ​ទៅខ្សែបន្ទាត់​ដើម្បី​ពណ៌នា​អំពី​ទំនាក់ទំនង​រវាង​កាត(Card) ​ពីរ។

ដើម្បីដាក់ស្លាកសម្គាល់អោយការតភ្ជាប់៖

1. ចុចពីរដងលើខ្សែបន្ទាត់។
2. បញ្ចូលស្លាកសម្គាល់ហើយបន្ទាប់មកចុច `Escape` ឬចុចកន្លែងណាមួយនៅលើ Canvas។

អ្នកក៏អាចដាក់ស្លាកសម្គាល់អោយការតភ្ជាប់ដោយជ្រើសរើសវា ហើយបន្ទាប់មករើសយក **Edit label** ពី Selection controls។

ដើម្បីកែសម្រួលស្លាកសសម្គាល់អោយការតភ្ជាប់ ចុចពីរដងលើខ្សែបន្ទាត់ ឬចុច Mouse ស្ដាំលើខ្សែបន្ទាត់ រួចជ្រើសរើស **Edit label**។

### ### ប្តូរពណ៌កាត ឬ Connection

1. ជ្រើសរើសកាត ឬ Connections ដែលអ្នកចង់ពណ៌។
2. នៅក្នុងការ Selection Control សូមជ្រើសរើសយក **Set color** (រូបសញ្ញាក្តារលាយពណ៌(Palette))។
3. ជ្រើសរើសពណ៌។

## ដាក់កាតជាក្រុម

### កាតដែលបានជ្រើសរើសជាក្រុម

ដើម្បីបង្កើតក្រុមទទេ៖

- ចុច Mouse ស្ដាំលើ Canvas ហើយបន្ទាប់មកជ្រើសរើសយក **Create group**។

ដាក់ជាក្រុមកាតដែលពាក់ព័ន្ធជាមួយគ្នា៖

1. ជ្រើសរើសកាត។
2. ចុច Mouse ស្ដាំលើកាតណាមួយដែលបានជ្រើសរើស ហើយបន្ទាប់មករើសយក **Create group**.

**ប្តូរឈ្មោះក្រុម:** ចុចពីរដងលើឈ្មោះក្រុមដើម្បីកែសម្រួលវា ហើយបន្ទាប់មកចុច `Enter` ដើម្បីរក្សាទុក។

## ការរុករក Canvas (Navigate the Canvas )

នៅពេលអ្នកចាប់ផ្តើមបន្ថែមកាតបន្ថែមទៀតទៅ Canvas របស់អ្នក អ្នកគួរតែយល់ពីរបៀបដែលអ្នកអាចរុករក Canvas ដើម្បីមើលផ្នែកណាមួយរបស់វា។ ស្វែងយល់ពីរបៀបបង្វិល និងពង្រីក ដើម្បីផ្លាស់ទីឆ្លងកាត់ Canvas យ៉ាងងាយស្រួល។

### បង្វិល canvas

ដើម្បីផ្លាស់ទី Canvas តាមទិសបញ្ឈរ និងផ្ដេក ឬក៏ត្រូវបានគេស្គាល់ថាជា _panning_, អ្នកអាចប្រើវិធីសាស្រ្តខាងក្រោម៖
  
- ចុច `space` ហើយអូស Canvas។
- អូស Canvas ដោយប្រើប៊ូតុងកណ្តាលរបស់ Mouse។
- អូស Mouse ចុះក្រោមដើម្បី​ផ្លាស់ទីតាមទិសឈរ, និង​ ចុច `Shift` ខណៈពេលដែលអូស Mouse ចុះក្រោម សម្រាប់ផ្លាស់ទីតាមទិសដេក។

### ពង្រីក Canvas

ដើម្បីពង្រីក Canvas ចុច `Space`  ឬ `Ctrl` (ឬ `Cmd` នៅលើ macOS) រួច អូស Mouse ចុះឬឡើងដោយប្រើកង់នៅកណ្តាល Mouse។ ឬ ចុចយក **Zoom in** (រូបសញ្ញាបូក) និង **Zoom out** (រូបសញ្ញាដក) ពីកន្លែងគ្រប់គ្រងការពង្រីកនៅជ្រុងខាងលើផ្នែកខាងស្តាំ។

#### ពង្រីកឱ្យសម (Fit)

ដើម្បីពង្រីក Canvas ដើម្បីឱ្យរបស់នីមួយៗអាចមើលឃើញបាន សូមរើសយក **Zoom to fit** (រូបសញ្ញាការ៉េដាច់ៗ)។​ ឬ​​ ប្រើផ្លូវកាត់នៅក្តារចុច(Keyboard Shortcut) `Shift+1`.

#### ពង្រីកទៅជម្រើសណាមួយ

ដើម្បីពង្រីក​​ Canvas ដើម្បីឱ្យរបស់ដែលបានជ្រើសរើសទាំងអស់អាចមើលឃើញបាន សូមចុច Mouse ខាងស្ដាំលើកាតដែលបានជ្រើសរើស ហើយបន្ទាប់មកជ្រើសរើសយក **Zoom to selection**។ ឬប្រើផ្លូវកាត់លើក្តារចុច(Keyboard Shortcut) ដោយចុច​ `Shift+2`។

#### កំណត់ការពង្រីកឡើងវិញ

ដើម្បីផ្លាស់ប្តូរកម្រិតពង្រីកត្រឡប់ទៅលំនាំដើមវិញ សូមជ្រើសរើសយក **Reset zoom**​ នៅក្នុងកន្លែងគ្រប់គ្រងការពង្រីក(Zoom controls) នៅជ្រុងខាងលើផ្នែកខាងស្តាំ។
