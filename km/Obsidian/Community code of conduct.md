## បទបញ្ជា

ទាំងនេះ​គឺជា​អាកប្បកិរិយា​ដែល​យើង​មិន​អត់ឱនចំពោះ​។

### បទល្មើសធ្ងន់ធ្ងរ

អ្នកប្រើប្រាស់ដែលប្រព្រឹត្តបទល្មើសទាំងនេះនឹងត្រូវបានហាមឃាត់ភ្លាមៗពីបណ្តាញសហគមន៍ Obsidian ផ្លូវការ។

- **ការយាយី**: រាប់បញ្ចូលទាំងការអត្ថាធិប្បាយពាក្យសំដីប្រមាថទាក់ទងនឹងយេនឌ័រ ទំនោរផ្លូវភេទ ពិការភាព រូបរាងរាងកាយ ទំហំរាងកាយ ពូជសាសន៍ ឬសាសនា ក៏ដូចជារូបភាពបែបស្រើបស្រាលនៅកន្លែងសាធារណៈ ការបំភិតបំភ័យដោយចេតនា ការតាមមើល ការតាមដាន ការបៀតបៀនដោយថតរូបឬថតវីដេអូ ការទំនាក់ទំនងរាងកាយមិនសមរម្យ និង ទំនាក់ទំនងស្រើបស្រាល ឬមនោសញ្ចេតនាដោយគ្នានការចង់បាន។
- **ការគំរាមកំហែង**: ការគំរាមកំហែង​នរណា​ម្នាក់​ដោយ​ផ្ទាល់​ ឬ​ដោយ​សម្ដី។ ជាឧទាហរណ៍ ការគំរាមកំហែងក្នុងការផ្សព្វផ្សាយព័ត៌មានរសើបជាសាធារណៈអំពីជីវិតផ្ទាល់ខ្លួនរបស់នរណាម្នាក់។

### បទល្មើសផ្សេងៗ

អ្នកប្រើប្រាស់ដែលប្រព្រឹត្តបទល្មើសទាំងនេះនឹងត្រូវបានព្រមាន។ បទល្មើសទាំងនេះដដែលៗនឹងនាំឱ្យអ្នកប្រើប្រាស់ត្រូវបានហាមឃាត់ពីបណ្តាញសហគមន៍ Obsidian ផ្លូវការ។

- **បែបស្តីបន្ទោស**: ការនិយាយអ្វីដែលជាការរើសអើងជាតិសាសន៍ ការរើសអើងភេទ ការរើសអើងអ្នកស្រឡាញ់ភេទដូចគ្នា ជាដើម ។ ជាឧទាហរណ៍ ការលើកហេតុផលថាមនុស្សមួយចំនួនមិនសូវឆ្លាតដោយសារភេទ ពូជសាសន៍ ឬសាសនារបស់ពួកគេ។ កំហុសតូចៗដែលបានធ្វើឡើងនៅក្នុងការសន្ទនាមិនមែនជាការបំពានក្រមសីលធម៌ទេ។ ទោះជាយ៉ាងណាក៏ដោយ ការនិយាយឡើងវិញនូវអ្វីមួយបន្ទាប់ពីវាត្រូវបានចង្អុលប្រាប់អ្នក ឬការប្រឆាំងឬការឈ្លោះប្រកែកជាមួយនរណាម្នាក់ដែលបានចង្អុលបង្ហាញពីកំហុសតិចតួចរបស់អ្នកត្រូវបានចាត់ទុកថាជាបទល្មើសតូចតាច។
- **មិនសមរម្យ**: ចេតនាចង់ធ្វើឱ្យអ្នកដទៃមានអារម្មណ៍មិនល្អ ការហៅបែបមិនសមរម្យ ឬការបដិសេធ។ ឧទាហរណ៍ ប្រាប់នរណាម្នាក់ថាពួកគេមិនមែនជាអ្នកសរសេរកម្មវិធីពិតប្រាកដ ឬថាពួកគេមិនមែនក្នុងចំណោមនេះ។
- **បង្កភាពល្អក់កករ**: ជាឧទាហរណ៍ ប្រសិនបើយើងបានទទួលរបាយការណ៍ពីសមាជិកជាច្រើនអំពីអាកប្បកិរិយាដែលរំខាន ឬឈ្លើយ។ ^432ea1
- **ចង់បានការចាប់អារម្មណ៏ពីសមាជិកនៃក្រុម Obsidian ឬអ្នកសម្របសម្រួលរបស់យើង**: នេះរួមបញ្ចូលទាំងការ​​ tag ដែលមិនមានការស្នើសុំ ការ​ "pinging" ឬការផ្ញើសារដោយផ្ទាល់ បុគ្គលិកក្រុម Obsidian និងអ្នកសម្របសម្រួលសម្រាប់សំណួរ របាយការណ៍កំហុស និងសំណើលក្ខណៈពិសេស។ ដូចដែលយើងចង់ជួយមនុស្សគ្រប់គ្នា យើងមានសហគមន៍ដែលមានទំហំល្មម ហើយការយកចិត្តទុកដាក់របស់ក្រុមត្រូវតែរក្សាទុកសម្រាប់បញ្ហាសំខាន់ៗ។ អ្នកអាច ping ឬផ្ញើសារដោយផ្ទាល់ទៅសមាជិកនៃក្រុមសម្រាប់អ្វីៗដូចជាបញ្ហាដែលទាក់ទងនឹងសុវត្ថិភាព ឬរាយការណ៍អំពីការរំលោភលើក្រមសីលធម៌សហគមន៍។ បើមិនដូច្នេះទេ សូមបង្ហោះអំពីបញ្ហានេះនៅក្នុងប៉ុស្តិ៍ដែលសមស្របនៅលើវេទិកា ឬ server Discord ។

### អាកប្បកិរិយាផ្សេងទៀត

ខណៈពេលដែលអាកប្បកិរិយាខាងក្រោមមិនបណ្តាលឱ្យមានការហាមប្រាម ឬការព្រមាននោះ យើងសូមលើកទឹកចិត្តអ្នកយ៉ាងខ្លាំងកុំអោយចូលរួមក្នុងសកម្មភាពទាំងនេះ។ ពួកវានឹងបង្កើនហានិភ័យយ៉ាងខ្លាំងក្នុងការ [[#^432ea1|being especially unpleasant]]។

- **Sea-lioning**: ដេញដោលរឿងណាមួយដដែលៗ ដោយសួរសំណួរនិងធ្វើសកម្មភាពបង្កហេតុណាមួយចំពោះសមាជិកដទៃ។​ ការបង្កហេតុផ្ទាល់ខ្លួន(Individual Provocation) និង ការសួរសំណួរ ជារឿយៗអាចទទួលយកបាន ប៉ុន្តែក្នុងករណី sea-lioning ពួកវាប្រមូលផ្តុំទៅកម្រិតមិនល្អ ហើយបង្កើតការសន្ទនាអរិភាព និងអវិជ្ជមាន។
- **"Feed me"**: សុំឱ្យអ្នកដ៏ទៃដោះស្រាយបញ្ហាជូនអ្នក ដោយមិនបានខំប្រឹងដោយខ្លួនឯង។​ នេះ​ជា​រឿង​គួរ​ឱ្យ​សោកស្ដាយ​​នៅ​ពេល​ដែល​រាល់ការ​ដោះ​ស្រាយ​បញ្ហា​មិន​មែន​ជា​រឿង​តូចតាចឡើយ ហើយ​អ្នក​ប្រើប្រាស់​សូមអោយអ្នក​ផ្សេង​ឱ្យ​ធ្វើ​កិច្ចការ​ឱ្យ​ពួក​គេ។
- **Campaigning**: បន្តស្នើសំុសំណើដដែលៗ។ នេះសំដៅលើទាំងសំណើមុខងារ និងសំណើសុំជំនួយ។ កុំបង្ហោះសំណួរដូចគ្នានៅកន្លែងជាច្រើនក្នុងរយៈពេលខ្លី ហើយកុំសួរអ្នកអភិវឌ្ឍន៍អំពីលក្ខណៈពិសេសដូចគ្នា ឬជួសជុលកំហុសម្តងហើយម្តងទៀត។
- **Parasitism**: ការផ្សព្វផ្សាយ(self-promoting) នូវគំនិតផ្តួចផ្តើមរបស់អ្នក ឬអ្នកដ៏ទៃដោយមិនរួមចំណែកជួយដល់សហគមន៍។ យើងលើកទឹកចិត្តឱ្យមានការផ្សព្វផ្សាយខ្លួនឯង(self-promoting) (វាអស្ចារ្យណាស់ក្នុងការមើលអ្វីដែលអ្នកប្រើ Obsidian កំពុងធ្វើ)  ប៉ុន្តែយើងនឹងមិនអត់ធ្មត់ចំពោះអ្នកប្រើប្រាស់ដែលមានគោលបំណងតែមួយគត់នៅក្នុងសហគមន៍គឺដើម្បីបង្ហោះតំណភ្ជាប់ ឬការស្នើសុំពីគំនិតផ្តួចផ្តើមក្រៅប្រធានបទសហគមន៍នោះទេ។

## អាកប្បកិរិយាដែលត្រូវបានលើកទឹកចិត្ត

ក្នុងរយៈពេលជាច្រើនឆ្នាំនៃការដំណើរការបណ្តាញសហគមន៍ Obsidian ផ្លូវការ យើងបានកត់សម្គាល់នូវអាកប្បកិរិយាមួយចំនួនដែលរួមចំណែកជាវិជ្ជមានដល់សហគមន៍។

ប្រសិនបើអ្នកកំពុងស្វែងរកការកែលម្អជំនាញទំនាក់ទំនងរបស់អ្នក ក៏ដូចជាការក្លាយជាពលរដ្ឋល្អចំពោះសហគមន៍ យើងលើកទឹកចិត្តអោយធ្វើដូចខាងក្រោម៖

- **សាកល្បងសិនមុននឹងសួរ**: មុននឹងសុំជំនួយ សូមសាកល្បងស្វែងរកឯកសារជំនួយ និងប្រវត្តិ Discord/forum ដើម្បីមើលថាតើសំណួរត្រូវបានសួររួចហើយឬនៅ។ ការជួយអ្នកដទៃក៏ជួយអ្នកដោយចែករំលែកអ្វីដែលអ្នកបានព្យាយាមរួចហើយ។
- **រក្សាចិត្តបើកចំហ**: ដោយសារតែរបៀបដែល Obsidian អាចប្ដូរតាមបំណង មនុស្សមួយចំនួនអាចមានការរៀបចំ ឬដំណើរការការងារខុសគ្នាទាំងស្រុងពីអ្នក។ កុំវាយតម្លៃអ្នកដទៃចំពោះជម្រើសរបស់ពួកគេ។
- **បោះជំហានចេញនៅពេលមានជម្លោះ**: សហគមន៍​ជា​កន្លែង​សម្រាប់​យើង​រីក​ចម្រើន​រួម​គ្នា មិន​មែន​ជា​ការ​ប្រកួត​ប្រជែង​ជជែក​ពិភាក្សា​នោះ​ទេ។ ប្រសិនបើ​ការពិភាក្សា​កើនឡើង​ដល់​ការឈ្លោះគ្នា ចូរ​ព្យាយាម​អស់ពី​សមត្ថភាព​ដើម្បី​ដើរចេញ ហើយ​ចាកចេញ​ពី​ការសន្ទនា។

## ការលើកទឹកចិត្ត

យើងនៅ Obsidian ចង់បង្កើតសហគមន៍ដ៏ល្អបំផុតសម្រាប់ការគ្រប់គ្រងចំណេះដឹង។ យើងចង់ឱ្យអ្នកគ្រប់គ្នាអាចស្វែងរកជំនួយ ជួយអ្នកដទៃ និងចែករំលែកបទពិសោធន៍របស់ពួកគេ ដោយមិនមានការភ័យខ្លាច ឬខ្មាសអៀនអ្វីឡើយ។

ដើម្បីទៅដល់ដំណាក់កាលនោះ សមាជិកទាំងអស់របស់យើងត្រូវបានរំពឹងថានឹងមានភាពល្អចំពោះគ្នាទៅវិញទៅមកក្នុងការទំនាក់ទំនងទាំងអស់ មិនថាវានៅលើ Discord server របស់យើង ឬនៅលើវេទិការបស់យើង។

"Be nice" ទោះបីជាការណែនាំមិនច្បាស់លាស់ក៏ដោយ។ ដើម្បី​ប្រាកដ​ថា​យើង​ឯកភាព​ថា​អ្វី​ដែល​ល្អ​និង​អ្វី​មិន​ល្អ យើង​បាន​អនុម័ត​ក្រម​សីលធម៌​ខាង​លើ។

នៅពេលដែលសហគមន៍កាន់តែធំ យើងមិនអាចពឹងផ្អែកលើសមាជិកទាំងអស់ដើម្បីឱ្យមានភាពរាក់ទាក់នោះទេ ទោះបីជាសមាជិកភាគច្រើនរបស់យើងបង្ហាញការគោរពចំពោះគ្នាទៅវិញទៅមកក៏ដោយ។ ការអនុម័តក្រមសីលធម៌ផ្លូវការបន្ថែមទៀត — និងការអនុវត្តវា — ជួយរក្សាអោយមានសហគមន៍ដែលល្អ​និងមានសុវត្ថិភាព។

## សូមរាយការណ៍ពីការបំពានណាមួយ

ក្រមសីលធម៌ត្រូវបានអនុវត្តដោយអ្នកសម្របសម្រួលរបស់យើង ប៉ុន្តែយើងមិនអាចត្រួតពិនិត្យរាល់សកម្មភាពនីមួយៗបានទេនៅក្នុងបណ្តាញសហគមន៍ Obsidian ផ្លូវការបានទេ។ នេះជាមូលហេតុដែលយើងពឹងផ្អែកលើសមាជិករបស់យើងដើម្បីជួយយើងកែលម្អបណ្តាញសហគមន៍ Obsidian ផ្លូវការដោយរាយការណ៍ពីការបំពានណាមួយលើក្រមសីលធម៌របស់យើង។

ទោះបីជាអ្នកមិនមែនជាជនរងគ្រោះក៏ដោយ អ្នកនៅតែអាចរាយការណ៍ពីការបំពានក្នុងនាមជាសាក្សី។

យើង​នឹង​រក្សា​អត្តសញ្ញាណ​អ្នក​រាយការណ៏​ជា​ការ​សម្ងាត់​តាម​ដែល​យើង​អាច​ធ្វើ​បាន។

### រាយការណ៍លើ Discord

នៅក្នុងឆានែល \#bots-land-mute-me ឬឆានែលផ្សេងទៀត សូមវាយ `!report @offenderName សូមសរសេរហេតុផលរបស់អ្នកនៅទីនេះ` សាររបស់អ្នកនឹងរលាយបាត់ភ្លាមៗ ហើយរបាយការណ៍មួយនោះនឹងត្រូវបានផ្ញើទៅកាន់ឆានែលតែមួយគត់ដែលជាអ្នកសម្របសម្រួលរបស់យើង។

### រាយការណ៍នៅលើវេទិកា

សូមដាក់កំណត់សម្គាល់លើការសន្ទនាដែលពាក់ព័ន្ធដោយមានហេតុផល ហើយអ្នកសម្របសម្រួលរបស់យើងនឹងស៊ើបអង្កេត។

## ការអនុវត្ត

> [!abstract] Summary
>បទល្មើសធ្ងន់ធ្ងរដែលត្រូវបានផ្ទៀងផ្ទាត់ បណ្តាលអោយមានការហាមឃាត់ភ្លាមៗ។
> បទល្មើសតូចតាចដែលបានផ្ទៀងផ្ទាត់លទ្ធផលបណ្តាលអោយការព្រមាន បន្ទាប់​ពី​នោះ ការ​បំពាន​ដែល​បាន​ផ្ទៀងផ្ទាត់​ជា​លើក​ទី​ពីរ​នាំ​ឱ្យ​មាន​ការ​ហាមឃាត់។

ប្រសិនបើអ្នកសម្របសម្រួលរបស់យើងមើលឃើញ ឬទទួលរបាយការណ៍អំពី [[#បទល្មើសធ្ងន់ធ្ងរ]] យើងនឹងទាក់ទងជនល្មើស ដើម្បីធ្វើការសន្ទនាជាមួយពួកគេ និងផ្ទៀងផ្ទាត់អ្វីដែលបានកើតឡើង។ ប្រសិនបើត្រូវបានផ្ទៀងផ្ទាត់ ពួកគេនឹងត្រូវបានយកចេញពីបណ្តាញសហគមន៍ Obsidian ផ្លូវការ។

ប្រសិនបើអ្នកសម្របសម្រួលរបស់យើងមើលឃើញ ឬទទួលរបាយការណ៍អំពី [[#បទល្មើសផ្សេងៗ]]   
យើងនឹងទាក់ទងសមាជិកដែលពាក់ព័ន្ធដើម្បីពន្យល់ពីមូលហេតុដែលអាកប្បកិរិយារបស់ពួកគេមិនអាចទទួលយកបាន ហើយព្រមានពួកគេថាការបំពានក្រមសីលធម៌ទីពីរនឹងនាំឱ្យយើងដកពួកគេចេញពីបណ្តាញសហគមន៍ Obsidian ផ្លូវការ។

## Credits

ក្រមសីលធម៌របស់យើងគឺផ្អែកយ៉ាងខ្លាំងលើ [Recurse Center's Code of Conduct](https://www.recurse.com/code-of-conduct)។
