Riquadro comandi è abilitato per impostazione predefinita, in quanto si tratta del modo più veloce per accedere a tutte le funzionalità di Obsidian senza dover ricordare i tasti. Premere `Ctrl/Cmd+P` per aprirlo. Cominciare a digitare all'interno del Riquadro comandi per filtrare i comandi disponibili e vedere i relativi tasti di scelta rapida, se disponibili.

Per aggiungere scorciatoie da tastiera al Riquadro comandi, aprire Impostazioni → Tasti di scelta rapida e fare clic sull'icona "*" sulla destra di ogni comando elencato. Apparirà il messaggio "Premi i tasti di scelta rapida...". Digitare sulla tastiera una nuova combinazione di tasti per assegnarla al comando selezionato.

### Suggerimenti per l'uso.

- Per visualizzare l'elenco di tutti i comandi insieme ai relativi tasti di scelta rapida, non digitare nulla nel riquadro. Utilizzare i tasti freccia sulla tastiera per spostarsi nell'elenco e premere `Invio` per eseguire il comando selezionato.

- Le corrispondenze del Riquadro comandi sono approssimate, ciò significa che è possibile digitare solo parte di un comando per ottenere una corrispondenza. Per esempio, è possibile usare `aav` per cercare "Apri un altro vault".