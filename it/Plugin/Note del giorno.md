Note del giorno permette di creare una nuova nota a cui viene automaticamente assegnato un titolo che corrisponde alla data corrente. Se la nota già esiste, viene aperta la nota esistente. Questo è un modo utile per creare registri giornalieri, elenchi di cose da fare o una lista di collegamenti a note che sono state create in un giorno specifico.

Per impostare il formato della data o la cartella predefinita in cui creare le note del giorno, andare su Impostazioni → Note del giorno. Il formato predefinito della data è `YYYY-MM-DD` (formato ISO). Questo formato assicura che le note del giorno, che vengono elencate in ordine alfabetico, saranno mostrate in ordine cronologico.

È inoltre possibile definire un file modello per le note del giorno. Quando viene creata una nuova nota del giorno, il modello viene copiato nella cartella delle note del giorno, dunque, si tratta di un buon posto in cui inserire tag e collegamenti usati quotidianamente.

Per creare una nuova nota del giorno, fare clic sull'icona del calendario nella barra di sinistra, oppure usare il [[Riquadro comandi]]. È anche possibile definire un [[Tasti di scelta rapida|tasto di scelta rapida]].