Obsidian har et sidepanel til venstre og et til højre. Det venstre sidepanel inkluderer [[Båndmenu|båndmenuen]].

## Åbne skjulte sidepaneler

Hvis et sidepanel er skjult kan du åbne det ved at klikke på ikonet øverst ud mod siden for at vise det.

Ofte vil du opdage at plugins anvender sidepaneler, så hvis du ikke lige kan finde det nyinstallerede plugin, så har du måske sidepanelet skjult.

## Faner

Som standard vil plugins oprette nye faner in stedet for nye [[#Paneler]].

Du kan skifte mellem faner ved at klikke på deres ikoner. Der vil også dukke et værktøjstip op, der kan hjælpe dig med at identificere faner.

Du kan se en aktiv fane af gangen. Nogle funktioner vil automatisk bringe en fane i fokus, f.eks. når du klikker på et tag.

### Lukke faner
Nogle faner kan lukkes ved at åbne popupmenuen ved at højreklikke på dem, men andre kan ikke. Hvis du kan se, at en fane ikke kan lukke, så overvej at deaktivere det relevante plugin eller skjule sidepanelet.

### Omarragere faner
Pr. juli 2021 er der ingen måde at omarrangere faner. Hvis du tænker, at det er handy, så stem på det [her](https://forum.obsidian.md/t/reorder-tabs-of-panels-in-left-sidebar/9812).

## Paneler
Du kan have flere paneler i sidebaren.

## Opret panel

Træk et ikon eller en fane over eller under et nuværende panel for at få et nyt panel. Det fremhævede område indikerer hvor det nye panel vil blive oprettet.

## Luk panel

Du kan lukke alle [[#Lukke faner|faner]] for at lukke et panel, eller trække alle faner i deres ikoner og slippe dem på et eksisterende panel.

Når kun et faneområde er fremhævet vil den fane som trækkes blive sluppet i det panel og derved blive en del af de andre faner i det pane.
