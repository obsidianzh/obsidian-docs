En af de ting som adskiller Obsidian fra andre notetagningsapplikationer er hvor nem det er at åbne flere filer i din foretrukne konfiguration.

Det vindue som en fil åbnes i, er det vi kalder et "panel". Du kan have lige så mange paneler, som du har brug for.

### Åbne nye paneler

#### Åbne links

Generelt kan du klikke på et link til en fil og holde Ctrl (på Linux og Windows) eller Cmd (på macOS) inde for at åbne den i et nyt panel. Det gælder, når du klikker i [[Stifinder|stifinderen]], [[Søg|søgeresultater]], [[Tilbagelinks]], [[Grafvisning]], osv.

Den eneste undtagelse er i redigeringstilstand. Fordi her vil et klik sætte tekstmarkøren i linket for at redigere det og ikke følge det. Så i stedet skal du holde `Ctrl/Cmd-Click` nede og så klikke for at følge linket. Hvis du holder `Shift` tasten nede samtidig med `Ctrl/Cmd-Click` vil linket blive åbnet i et nyt panel.

#### Dele nuværende panel

Du kan også benytte "Flere muligheder" menuen i panelet og vælge "Split lodret" eller "Split vandret" for at åbne en kopi af filen.

#### Åben linkede visninger

Nogle funktioner i "Flere muligheder" menuen kan også åbne et nyt panel, som er linket til det nuværende panel, f.eks. "Åben tilbagelinks" og "Åben lokal graf".

### Omarrangere paneler

For at flytte et panel, kan du trække i panelikonet i øverste venstre hjørne af panelet. Mens du trækker panelet rundt, vil du kunne se en visuel indikation af, hvor panelet kan placeres. Slipper du på en af de fire sider på et eksisterende panel vil du oprette et vandret eller lodret split, og slipper du i midten af et panel vil indholdet bytte plads.

Du kan også trække paneler ud i de to sidebjælker. Paneler i sidebjælkerne fungerer lidt anderledes, og du kan lære mere i sektionen [[Panel layout#Paneler i sidebjælken]] nedenunder.

### Paneler i sidebjælken

Der er nogle forskelle med paneler, der ligger i sidebjælkerne og almindelige paneler.

#### Sidebjælkepaneler kan dele plads med faner

Når du slipper et panel øverst på en sidebjælpe vil der blive oprettet en fane i sidebjælken. Du kan få tilgang til de forskellige paneler i sidebjælken ved at klikke på dets faneikon.

#### Titler vises ikke på sidebjælkepaneler

Dette er for at undgå en rodet sidebjælke. Så det er bedre kun at benytte den til en eller to vigtige dokumenter, som f.eks. en kladdeblok eller daglig note, som du kan komme til hurtigt, i stedet for en masse åbne filer.

For at se filens titel kan du føre musemarkøren hen over faneikonet.

#### Sidebjælker kan nemt skjules

Hvis der er noter, du kun har brug for at se på en gang imellem, så er det nemt at have dem i sidebjælken. Så kan du se og skjule dem hurtigt med en genvejstast eller kommando.

#### Skift mellem redigeringstilstand og forhåndsvisning i sidebjælken

Genvejstasten for at skifte mellem redigeringstilstand og forhåndsvisning virker kun i hovedarbejdsområdet. I en sidebjælke skal du højreklikke på faneikonet og vælge "Forhåndsvis" eller "Rediger" for at skifte mellem de to tilstande.

### Gemme og indlæse panel layouts

Plug-in'et [[Arbejdsområder]] gør det nemt at komme tilbage til et bestemt layout. Prøv det!

