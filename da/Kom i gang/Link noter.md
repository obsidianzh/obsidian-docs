Selvom Obsidian er fantastisk til at tage noter i, så ligger dens store styrke i at den kan linke dine noter sammen. Ved at forstå hvordan en bid information relaterer til en anden kan du øge din færdighed til at huske dem og få større indsigter.

I denne guide kan du lære hvordan du kan oprette og navigere via links i Obsidian.

## Trin 1: Opret et link
I dette trin vil du oprette to noter og linke dem sammen ved hjælp af \[\[dobbelt firkantet parentes syntaks\]\].

1. [[Opret din første note|Opret en note]] med navnet "De tre bevægelseslove":
   
   > Bevægelseslovene er tre love, som Isaac Newton har beskrevet, der beskriver relationen mellem bevægelsen af et objekt og de kræfter som virker på den.
   
2. Opret en anden note med navnet "Lov om inerti" med følgende tekst:
   
   > Loven om inerti er en af 
   
3. I slutningen af sætningen trykker du firkant parantes (`[`) to gange
4. Skriv "tre" for at finde den første note du oprettede
5. Tryk `Retur` for at oprette et link til den fremhævede note
   
   > Loven om inerti er en af \[\[De tre bevægelseslove\]\]
   
Åben noten "De tre bevægelseslove" ved at klikke på linket mens du holder `Ctrl` (eller `Cmd` på macOS) nede.

## Trin 2: Opret et link til en ikke-ekisterende note

Du kan oprette links til noter som ikke findes endnu, hvis du vil oprette dem senere.

1. I noten "De tre bevægelseslove" markerer du teksten "Isaac Newton"
2. Tryk på venstre firkant parentes (`[`) to gange for at oprette et link. Dette link vil have en mere afdæmpet farve for at indikere at noten ikke findes endnu
3. Opret noten ved at klikke på linket, mens du holder `Ctrl` (eller `Cmd` på macOS) nede.

## Trin 3: Navigation mellem noter

Som du har set i de foregående trin, så kan du trykke på et link mens du holder `Ctrl` (eller `Cmd` på macOS) nede for at gå til den linkede note.

En anden måde at navigere mellem noter er gennem _tilbagelinks_. Et tilbagelink lader dig navigere i den modsatte retning af et eksisterende link.

1. Åben "Isaac Newton" noten
2. I den højre sidebjælke klikker du på **Tilbagelinks** fanen
3. Under "Linkede omtaler" klikker du på omtalen "De tre bevægelseslove" for at gå til den note

En anden måde at navigere mellem dine noter er ved at benytte den visuelle repræsentation af hvordan dine noter er forbundet.

1. I øverste højre hjørne på noten klikker du på **Flere muligheder** (De tre prikker lodret)
2. Vælg "Åben linket visning" → "Åben lokal graf"
3. Klik på en af noderne i grafen for at navigere til denne note

## Lær mere
Dit overblik over dine noter som er forbundet bliver gradvis sværere efterhånden som din boks bliver vokser. Lær hvordan du kan bruge [[Grafvisning]] for at få større forståelse af din vidensbase.
