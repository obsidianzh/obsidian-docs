Alle filer eller indstillinger, som er synkroniseret til din [[Lokal- og fjernbokse|fjernboks]] regnes med i [[Begrænsninger#Hvor stor kan hver fjernboks blive?|begrænsningen]] af, hvor stor din boks kan blive. [[Introduktion til Obsidian Sync|Obsidian Sync]] kan som standard ignorere større filer, som f.eks. lyd, video og PDF dokumenter.

**Noter:**

- Synkroniserede filer forbliver i din fjernboks, selvom du udelukker dem senere. Hvis det er muligt, så konfigurér de filer og indstillinger, som du vil synkronnisere, før du starter med at synkronisere din boks
- Obsidian Sync benytter kun de opsatte indstillinger under opstart. Hvis du ændrer indstillinger på en enhed, skal du genstarte Obsidian på dine andre enheder for at nye ændringer får effekt. F.eks. hvis du ændrer stien for dine daglige noter i [[Daglige noter]], bliver du nødt til at genstarte Obsidian på dine andre enheder for at anvende den nye sti
- ==Obsidian Sync synkroniserer ikke Sync indstillinger.== Dette gør det muligt for brugere at konfigurere Sync forskelligt på hver enhed efter deres behov

## Synkronisering af boks indstillinger

1. Åben **Indstillinger** → **Sync**
2. Aktivér de indstillinger, du ønsker, under **Boks konfigurations synkronisering**

## Vælg de filtyper, du vil synkronisere

1. Åben **Indstillinger** → **Sync**
2. Aktivér de indstillinger, du ønsker, under **Selektiv synkronisering**

## Udeluk mapper fra at synkronisering

Obsidian synkroniserer som standard alle filer og mapper i din boks. Hvis du ikke ønsker, at Obsidian skal synkronisere en bestemt mappe, kan du udelukke den.

1. Åben **Indstillinger** → **Sync**
2. I sektionen **Selektiv synkronisering** vælger du **Administrer** ud for **Udelukkede mapper**
3. Klik på afkrydsningsfeltet ud for den mappe, som du vil udelukke
4. Klik **Færdig**

## Opret en profil til indstillinger

Obsidian Sync kan synkronisere flere sæt af indstillinger med udelukkede mapper til den samme fjernboks. Du kan anvende dette til at oprette forskellige profiler, f.eks. en til mobil enheder og en anden til din bærbare computer.

For at oprette en profil:

1. Åben **Indstillinger** → **Om**
2. Under indstillingen **Tilsidesæt konfiguratyionsmappe** skriver du navnet på den ønskede profil, som skal starte med et punktum (`.`). For example, `.obsidian-mobil`.
