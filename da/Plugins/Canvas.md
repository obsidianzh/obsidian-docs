Canvas er et værktøj til siduel notetagning. Placer dine noter og andre ressourcer på et uendeligt canvas og forbind dem med linjer.

Visuel notetagning tillader dig at benytte visuelle aspekter, såsom størrelse og position til at give dine noter mening. Forbind noter med linjer og gruppér relaterede noter, så du bedre kan forstå sammenhænget mellem dem.

## Opret et nyt canvas

For at anvende Canvas skal du først oprette en fil, der kan indeholde dit canvas. Du kan oprette et nyt canvas på en af følgende måder:

**Via båndmenuen:**

- Vælg **Opret nyt canvas** i venstre båndmenu (Ikonet med 4 firkanter) for at oprette et nyt canvas i samme mappe som den aktive fil

**Via kommandopaletten:**

1. Åben [[Kommandopalette|kommandopaletten]]
2. Vælg **Canvas: Opret nyt canvas** for at oprette et nyt canvas i samme mappe som den aktive fil

**Via stifinderen:**

- Højreklik på den mappe, som du vil oprette et nyt canvas i [[Stifinder|stifinderen]]
- Vælg **Nyt canvas**

> [!note] .canvas fil endelse
> Obsidian gemmer konfigurationen for hvert canvas i en speciel JSON formatteret fil med endelsen `.canvas`.

## Tilføj kort

Du kan trække filer ind på dit canvas fra Obsidian eller en anden applikation, f.eks. Markdownfiler, billeder, lyd, PDF dokumenter, eller endda filtyper, som Obsidian ikke genkender.

### Tilføj tekstkort

Du kan tilføje tekstkort som ikke refererer til en fil. Du kan benytte Markdown, links, og kodeblokke på sammen måde, som i en note.

For at tilføje et nyt tekstkort til dit canvas skal du:

- Vælge eller trække et tomt filikon ned i bunden af et canvas

Du kan også tilføje tekstkort ved at dobbeltklikke på et canvas ved at:

1. Højreklikke på tekstkortet og vælge **Konverter til fil...**
2. Skrive navnet på noten og vælg **Gem**

> [!note]
> Tekstkort optræder ikke i [[Tilbagelinks|tilbagelinks]]. For at få dem til at optræde der skal du konvertere kortet til en fil.

### Tilføj kort fra noter

For at tilføje noter fra din boks til dit canvas skal du:

1. Vælge eller trække dokumentikonet til bunden af canvasset
2. Vælge den note du vil tilføje

Du kan også tilføje noter fra popupmenuen i et canvas ved at højreklikke på det:

1. Højreklik på canvasset og vælg **Tilføj note fra boksen**
2. Vælg den note, du vil tilføje

Eller du kan tilføje dem til et canvas ved at trække filen fra [[Stifinder|stifinderen]].

## Tilføj kort fra et medie

For at tilføje et medie fra din boks til dit canvas skal du:

1. Vælge eller trække billedfil ikonet til bunden af canvasset
2. Vælge den mediefile, du vil tilføje

Du kan også tilføje noter fra popupmenuen i et canvas ved at højreklikke på det:

1. Højreklik på canvasset og vælg **Tilføj medie fra boksen**
2. Vælg den mediefil, du vil tilføje

Eller du kan tilføje dem til et canvas ved at trække filen fra [[Stifinder|stifinderen]].

### Tilføj kort fra websider

For at indlejre en webside på dit canvas skal du:

1. Højreklikke på canvasset og vælg **Tilføj webside**
2. Skrive websidens URL og vælg **Gem**

Du kan også vælge en URL i din browser og trække den in på et canvas for at indlejre det i et kort.

For at åbne websiden i din browser kan du trykke `Ctrl` (eller `Cmd` på macOS) og vælge kortets titel. Eller du kan højreklikke på kortet og vælge **Åben i browser**.

### Tilføj kort fra mapper

Træk en mappe fra stifinderen ind på canvasset for at tilføje alle filer.

### Rediger et kort

Dobbeltklik på en tekst eller et notekort for at starte redigering af det. Klik udenfor kortet for at afslutte redigeringen. Du kan også trykke på `Esc` tasten for at stoppe redigering af kortet.

Du kan også redigere et kort ved at højreklikke på det og vælge **Rediger**.

### Slet et kort

Det kan fjerne valgte kort fra et canvas ved at højreklikke på dem og så vælge **Slet**. Eller du kan trykke `Tilbage` tasten (eller `Del` på macOS).

Du kan også vælge **Fjern** (Skraldespandsikonet) i popupmenuen over de valgte kort.

### Byt kort

Du kan udskifte et notekort eller et medikort med et andet kort af sammen type.

For at bytte et notekort:

1. Højreklik på det kort, som du vil erstatte
2. Vælg **Byt fil...**
3. Vælg den note, som du vil erstatte den med

## Vælge kort

Vælg et kort på et canvas ved at klikke på det. Du kan vælge flere kort ved at markere et område rundt om dem med musemarkøren.

Du kan også tilføje og fjerne kort fra et valg ved at trykke `Skift` og tryke på dem med musemarkøren.

Tryk `Ctrl+a` (eller `Cmd+a` på macOS) for at vælge alle kortene på et canvas.

For at flytte indholdet af et kort, skal du først vælge det.

### Omarrangere kort

Træk et valgt kort for at flytte det rundt på et canvas.

Tryk `Alt` (eller `Option` på macOS) og træk for at  dublikere de valgte kort.

Du kan trykke `Skift` mens du trækker nogle kort for kun at flytte i en retning.

Tryk `Mellemrum` mens du trækker for at forhindre fastgøring i gitter.

Når et kort vælges flyttes det i front.

### Tilpas størrelsen på et kort

Træk i et af kortets kanter for at tilpasse kortets størrelse.

Du kan trykke på `Mellemrum` mens du tilpasser størrelsen for at forhindre fastgøring til gitter.

For at opretholde højde-bredde-forholdet skal du trykke `Skift` mens du tilpasser størrelsen.

## Forbind kort

Tegn linjer mellem korten for at skabe relationer mellem dem. Brug farver og mærkater for at beskrive hvordan kortene relaterer sig til hinanden.

### Forbind to kort

For at forbinde to kort med en retningsstreg:

1. Før musemarkøren over en af kanterne på et kort indtil du ser en udfyldt cirkel
2. Træk cirklen over til kanten af et andet kort for at forbinde dem

> [!tip]
> Hvis du trækker en linje uden at forbinde det til et andet kort, kan du efterfølgende tilføje det kort, som du vil forbinde det til.

### Fjern forbindelsen mellem to kort

For at fjerne forbindelsen mellem to kort skal du:

1. Føre musemarkøren over en forbindelseslinje indtil du kan se to små cirkler på linjen
2. Træk en af cirklerne væk uden at forbinde den til et andet kort

Du kan også fjerne forbindelsen mellem to kort med at højreklikke på linjen mellem dem og derefter vælge **Fjern** i popup menuen. Eller ved at vælge linjen og trykke på `Tilbage` tasten (eller `Del` på macOS).

### Forbind et kort til et andet kort end det nuværende forbundne kort

For at flytte en af forbindelserne til et kort skal du:

1. Føre musemarkøren over en forbindelseslinje indtil du kan se to små cirkler på linjen
2. Træk en af cirklerne væk uden at forbinde den til et andet kort

### Naviger en forbindelse

Hvis to kort er meget langt fra hinanden kan du navigere til kildenoten eller destinationsnoten ved at højreklikke på linjen og vælge **Gå til destination** eller **Gå til kilde**.

### Tilføj en mærkat til en forbindelse

Du kan tilføje en mærkat til en linje for at beskrive relationen mellem to kort.

For at give en forbindelse en mærkat skal du:

1. Dobbeltklikke på linjen
2. Skrive mærkatens navn og trykke `Esc` eller klikke et andet sted på canvasset

Du kan også give en forbindelse en mærkat ved ta vælge den og **Rediger mærkat** fra popupmenuen.

### Skift farve på et kort eller en forbindelse

1. Vælg de kort eller forbindelser, som du vil give en farve
2. Vælg **Sæt farve** (Palette ikonet) i popupmenuen
3. Vælg en farve

## Gruppering af kort

For at oprette en tom gruppe:

- Højreklik på canvasset og vælg **Opret gruppe**

For at gruppere relaterede kort:

1. Vælg kortene
2. Højreklik på en af de valgte kort og vælg **Opret gruppe**

**Omdøb gruppe:** Dobbeltklik på gruppens navn ("Rediger mærkat") og tryk `Retur` for at gemme.

## Navigering på canvasset

Efterhånden som du tilføjer flere kort til dit canvas har du måske brug for at lære at navigere rundt, så du kan se dele af det. Lær, hvordan du panorerer og zoomer så du nemt kan navigere rundt på canvasset.

### Panorer canvasset

For at flytte canvasset vandret eller lodret, også kaldet _panorering_, kan du benytte følgende metoder:

- Tryk `Mellemrum` og træk canvasset
- Træk canvasset ved brug af midterste museknap
- Rulle musen for at panorere lodret, og tryk `Skift`mens du ruller for at panorere vandret

### Zoom canvasset

For at zoome canvasset skal du trykke `Mellemrum`  or `Ctrl` (eller `Cmd` på macOS) og rulle med musens hjul. Eller vælge **Zoom ind** (Plus ikonet) og **Zoom ud** (Minus ikonet) i øverste højre hjørne af canvasset.

#### Zoom til at passe

Vælg **Zoom til at passe** (Det stiblede firkantikon) for at zoome canvasset så alle elementer kan ses på en gang. Eller benyt genvejstasten `Shift+1`.

#### Zoom til valg

Højreklik på et valgt kort og vælg **Zoom til valg** for at zoome canvasset, så alle de valgte elementer kan ses. Eller benyt genvejstasten `Shift+2`.

#### Nulstil zoom

Vælg **Nulstil zoom** i øverste højre hjørne af canvasset for at ændre zoom niveauet tilbage til standard størrelsen.
